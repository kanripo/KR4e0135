# -*- mode: mandoku-view; -*-
#+TITLE: 見素集
#+DATE: 2015-08-25 00:21:36.645598
#+PROPERTY: ID KR4e0135
#+PROPERTY: BASEEDITION WYG    
#+PROPERTY: JUAN 續集卷十二
<pb:KR4e0135_WYG_049-1a>¶
欽定四庫全書巻¶
　見素續集巻十二¶
　　　　　　　　　　　　　明　林俊　撰¶
　　書傳賛說¶
　　　寄少傅費東湖公¶
林野共覩太平執事首被新渥起殿師垣擠而下石者¶
何在邪事惟無人爾矣寧之亂使皆如某沮其前如執¶
事沮其後如汝華永清沮其中焉有此耶置之無足道¶
<pb:KR4e0135_WYG_049-1b>¶
也陽明戡定神速古今竒男子矣古者君擇臣臣亦擇¶
君兹遇主時也幸亟起以佐理唐虞然事在從容先甲¶
後甲所以治蠱而已日乃孚所謂革也幸致之意某叨¶
與起落又有不宜起者七旬病老班行無年似之人無¶
同時之舊諸老無一識面而志頺學落力憊神疲何恃¶
能起且强壮而歸耄老而出人其謂何今之任世道之¶
重者九峯白巖之渾粹堅定幸庵之貞剛皆足共事某¶
聼散野髙逸者流君相固有處也由𠂻之言幸示調斡¶
<pb:KR4e0135_WYG_049-2a>¶
母致再乞矯令弟繼起令姪繼及第由古似無自愛自¶
愛¶
　　　寄袁閣老¶
鄂城邂逅去今三十有餘年竟陵再㑹亦餘一紀矣縱¶
浪林壑垂老復見太平新天子聖神文武元老之舊學¶
長徳更元一詔弊政釐革無遺奉天之詔書開元之雜¶
報退然後矣當此弊極非此運斡収既離之人心奠将¶
欹之神器㡬不可為然亦須從容慎重母已甚為也易¶
<pb:KR4e0135_WYG_049-2b>¶
蠱與革與夬與解有深意焉遺老起落聖明盛事僕謬¶
在數中天語叮嚀引以共政速之以亟來朝拜恩而夕¶
登途僕之心也第年力衰邁百疾交罹初心日負而戅¶
直之故性猶存精神意慮非徃時比矣聼耕鑿為聖世¶
逸流備臯䕫稷契中一巢許僕之分也君相盛舉為僕¶
也為天下也僕亦欲為天下也欲為天下不足以副天¶
下負君相負天下也伏望搜進碩賢同心輔政致聖主¶
堯舜之上容僕卧病以遂本懐至祝至祝¶
<pb:KR4e0135_WYG_049-3a>¶
　　　簡宫傅毛三江公¶
昨又承盛設某眼孔中寧有此耶老出無所用竊意共¶
理素風為訓儉一倡萬一士夫起而和之貴戚繼之内¶
宦又繼之以聞諸聖天子以及内宫相率為儉其非小¶
補也先生約質近道當羣奸用事獨立不回為吾道立¶
幟豈於此未盡脫筒先生倡誰不和者不揆盡愚萬原¶
責過吾人立已正君善俗外無它焉詩幸改削録恵雨¶
泥不及躬謝罪罪¶
<pb:KR4e0135_WYG_049-3b>¶
　　　寄翠庭弟¶
賢弟亷聲峻節重鄉邦而望在中外半嵗三遷論者又¶
欲引内臺當一靣然名大者副亦大終吉以致其至又¶
不獨鄉族之私也老兄數日三五疏决歸當宁明聖然¶
事多牽制斯非素食之地進無所用委而退亦道當然¶
况老如是耶弟力為之老兄副意如賔後一弟幸自副¶
焉守仁有便録此付之亦深望者近鄉族諸賢皆可應¶
摽亦族中一後行可愛可愛¶
<pb:KR4e0135_WYG_049-4a>¶
　　　寄陳静齋都憲¶
書乆缺序亦乆逋逾七筋力官責已不可辦暇此耶照¶
諒照諒太保劉文和公於某無半靣成化間出位妄言¶
甚荷提拂某得謫得還而公竟因某以去自是四十年¶
無北生無謝死無吊徒深貯結若甚無情兹始得暇力¶
執事遣奠以少致毋忘之私物誠薄意則誠厚也萬勿¶
増品公泉下有靈亦諒予真也¶
　　　寄少師楊石齋翁¶
<pb:KR4e0135_WYG_049-4b>¶
某年過分淺入夏衰病逾加不謂髙階厚廪若此忝竊¶
也第七疏明復進恐主上見疑伏望調斡申此愚悃夫¶
以主聖臣良之㑹適有志用世之期况老先生榜中秪¶
某一人非誠不得已豈固如是數數然求去盖精力既¶
已無堪骸骨亦須有地而去留兩事亦須互執其機以¶
並張國勢獨振士風不謂留為得去為非得也且温㫖¶
嘉褒使某愧忸無地何徳堪此哉惟蚤賜一歸百凡遺¶
恩俱無敢望無任懇祈不具¶
<pb:KR4e0135_WYG_049-5a>¶
　　　寄白巖喬冡宰¶
望之日潞河發舟日表天顔道容風範斯以逺亦斯以¶
終别矣豈雲水一私之故斷割無己之情所望成聖而¶
輔徳者滋以熱矣巻和完録上紙僅數葉且舟中揺曵¶
書不能工南塢燕泉二公得善書各録一本及恵寄一¶
本自是美事九峯幸庵二翁復和慰慰九卿諸公㑹中¶
幸道臆不具¶
　　　寄燕泉何少宰¶
<pb:KR4e0135_WYG_049-5b>¶
東郭艸堂無任難别强力自制執事巖翁泪盈盈出某¶
安敢仰視哉幸翁泪至如雨哭有聲峰翁某不敢道别¶
事亦不能使已也何修得此諸公哉仙郎大是竒器文¶
無敢及命之㣲也幸改竄登巻或軸付能書或示雲荘¶
書寄數日風甚順謹告¶
　　　簡石齋翁¶
某迂僻荷君相曲全林壑再遂拜違顔範月再半途中¶
連雨無三二日晴臨清以北猶可濟以南水天相接土¶
<pb:KR4e0135_WYG_049-6a>¶
屋官隄崩潰無㡬夏已旱所恃者秋秋又澇黍菽蕎豆¶
盡壊麥工種徒費民移丘阜小米石兩餘大米兩又半¶
蘓常米亦兩餘今臘明春何恃為之悲梗成疾幸急有¶
以處之莆素無盜近廣與鄰郡百三十至刼住月餘四¶
處兵俱潰殺死五百人賊自幸無此好作賊地非乆即¶
來雲荘之席何怗命薄有此鄉人渇候回家不知無兵¶
何以决勝欲増廵撫意若不増一風力兵備幸偕三大¶
老先生暨吏兵一處大禮上聖舊徳孝忠具在敬翁二¶
<pb:KR4e0135_WYG_049-6b>¶
跋無遺矣不揆贅書付族子衢守有年覔便附上幸賜¶
刪潤三老不顓書謝内翰中翰賢世契不及書餘惟體¶
世道深念至祝¶
　　　與朱郡伯三峯論備禦¶
昨仙人相見謂前尤溪賊八十餘㓂永福虜人共約百¶
人及從永春斜宅回秪數五十三人入尤中山而伏或¶
謂散去一小半不知蔵何山箐中或他路而去賊風時¶
有不敢報恐厭報也夫銷鋒鏑弛武備秦所以亡而山¶
<pb:KR4e0135_WYG_049-7a>¶
把隘堠傳箭城教兵皆宜先備所謂二百五十民兵者¶
退老弱収精勇利兵器立教師皆宜先處李徳裕在劍¶
南率二百戸取一人習戰謂之雄邊子弟昨所謂五人¶
者頗合人不謂之欠處也明示其下慎擇私教官有其¶
名不必其來何擾缺弊絶而人宜兵精而賊不南警所¶
謂全取勝也不具¶
　　　辭三峰存問儀物¶
承奉㫖存問殊恩天殞感愧何勝嚮者辭多受少(缺/)明¶
<pb:KR4e0135_WYG_049-7b>¶
分亦見公之乏不自腴也而損以成禮又屢告矣顧滋¶
以厚林下閒人嵗役月米已過又嵗時許多存問安乎¶
夫優老之厚在文安公則可此則不可幸痛裁削為二¶
三兩之費不傷恵亦不傷亷章公訓俗兩意具在無快¶
耶如緘視入再處至祝¶
　　　寄楊月湖宗伯¶
方尾請老于湖月庄雲之間而北問時至祚宋無是事¶
矣區區自春有白濁病瘦削老醜有加先生因餘年以¶
<pb:KR4e0135_WYG_049-8a>¶
究極程朱皇明道學始也逹子文行頗進欲畢志林野¶
任之適恃敏學顧落週一醇質而已方二孫近三子三¶
姪皆有如熊之兆老年懸結在此也不具¶
　　　寄汪石潭宗伯¶
乆乏北報巷談途論莫知所適從林丘雖老敢忘人國¶
一念哉既乃知有大議論正學直氣雄心壮節畢盡一¶
時朝雲雷而夕烟水出處完局山斗吾流二疏逺矣哉¶
抑明良之朝山間之席有不得暖者惟為道保愛萬萬¶
<pb:KR4e0135_WYG_049-8b>¶
　　　寄石少傅熊峰¶
自尾班行得遂懸結純正大君子内章外晦以師表名¶
流銷縮羣穢相理太平深望焉治體靡常轉局勢異斯¶
入有積誠感悟之㡬焉國謀取上信身謀取心安聖意¶
决回大禮决正吾人之作用不然石老去敬老去若礪¶
老湖老又去先生又去何成朝廷噫斯師臣所以難處¶
也誰是毒者學之偏其流禍乃是攻愈衆則立敵愈堅¶
意理導之方决自愧去自不出亦難自留九廟在天朝¶
<pb:KR4e0135_WYG_049-9a>¶
論僉合草野言無異聖心諒自追悔幸從容以答天休¶
滋至必不然引去未晚某亟欲舉富鄭公林下故事恐¶
涉猜疑抑未能終已也望先生言語文字間哉承恵二¶
文相思時對自觧自歸疾時作不能書地異亦不宜書¶
也礪老湖老洎長院諸先生幸道勤臆并謝餘惟為國¶
體世風寳愛萬萬¶
　　　答何燕泉¶
自執事過南某四詩奉憶寄之京又寄之鄉想到矣盛¶
<pb:KR4e0135_WYG_049-9b>¶
時清静之地天為公謀也其仕其止世道世風寓焉吾¶
人一是外何求哉區區自去冬右半不遂筆不能把飲¶
食俱待人然輕塵弱草亦不須繫也¶
　　　寄周憲長¶
别乆鵞湖之㑹天也又居而近書恵再勤且辱下問迂¶
腐無足告書亦以遲愧愧記童丱時見藩臬諸公歉歉¶
然受直怠事是懼月正甫旬守廵臨部仲夏始回回復¶
出在公廨日甚少故下無贓吏鄉無奸民冦賊有所憚¶
<pb:KR4e0135_WYG_049-10a>¶
而不敢肆今之吏縱民頑盗日以起者反本之論執事¶
得之素丁公得之過浙逮今詳焉政固在人長賢也既¶
倡之諸寅寀又賢也羣起而和之同心事事亷而勤法¶
正而心近厚閩将不異于故風望所至合調而同聲又¶
将不異于閩閩始也林屋漫愚不自知其不可朝覲地¶
乏正官賊或動念幸檄属操民兵嚴廵邏為閩倚命豐¶
先生客寄凉落時煩臨慰平素無與人事賤子亦頗父¶
風書來勿信餘惟多愛至祝¶
<pb:KR4e0135_WYG_049-10b>¶
　　　寄楊少傅邃菴翁¶
西陲猶棘元老載徴仗壮猷紓急難潞公之後恒少也¶
卯橋魚鳥其不得私矣君相用人猶大匠之用木是任¶
也要非常構可勝公勝此無難也經理邊防成則羣頌¶
功一不成則獨當其怨然猶可也公名在四朝望實孚¶
于中外公台舊席虚以待乆矣天常國是决從違公也¶
可回則入不可回則先㡬長謝赤松完局公固辦此矣¶
病廢强伸中曲今故人誰也惟萬萬加愛¶
<pb:KR4e0135_WYG_049-11a>¶
　　　與蔡霞山大㕘¶
某好賢出其性自接顔論貯結十六年湖貴之滯嘗致¶
不平語或不謂然福唐錢禁貴鄉徐正郎閩士夫亦不¶
謂然蒞莆論亦起為賢者私惜焉夫山水秪可逸人退¶
傅自適在官須矩度檢身心勤職業弊吏治恤民隐矧¶
地髙望懸尤屬瞻視今日宿書院明日宿僧舍分夜又¶
遊木蘭無乃不可且當辦賊之時選兵鋒計糧餉且不¶
暇暇及此邪民方窮竭僧租徭且不辦路亭無故罰盖¶
<pb:KR4e0135_WYG_049-11b>¶
非可已耶意亟檄止専理滅賊及分守本務以副人望¶
近世相知秪蠟貌脂言取媚恱或巧因為利此語誰忠¶
告耶幸照諒萬萬此賊須如簡公去嵗㑹祝先生調漳¶
泉海滄同安南安安溪永徳等兵夾攻過莆仙則直追¶
而來此兵不足辦也附告¶
　　　寄楊邃□¶
元樞載召潞公平章一時也宸眷愈隆則人望亦愈以¶
重固自有處也然當仁聖之朝勤學思治之㑹得舊學¶
<pb:KR4e0135_WYG_049-12a>¶
以膺上佐誠符意感晦庵西涯東山引而司馬温國無¶
難者夫道立之正運之和啓心沃心賛掖治理而収致¶
名賢與以忠而獲罪者以禆上徳副羣望回上天之意¶
斯吾人之作用楊石翁才而密初頗相異比憂歸得諸¶
鄉論書來頗悔相見又大悔且服焉亦大臣量也得舉¶
自代陽明引西北總制則在野猶若在朝有尹之商休¶
無仲之齊亂吾人心事可以白當時告諸來世矣交深¶
言直勿罪¶
<pb:KR4e0135_WYG_049-12b>¶
　　　寄秦鳯山司徒¶
京師辱教愛别來又辱恵問末疾廢書謝愧愧弊郡大¶
旱作苦嵗五月不雨至十月未觧禱無應廣渠深渠盡¶
化平陸田禾枯死無復望井水一石市至七八文甚者¶
十七八文掬泥漿以飲多病病多不救鄉偶得一線之¶
泉羣起而争至殺人無忌嗷嗷聚泣日計莫謀記𢎞治¶
已未嘗饑藩司公帑尚富郡預備倉榖尚八萬石旁郡¶
及廣尚熟鎮廵聞荒節發銀一萬六千兩輔備榖以濟¶
<pb:KR4e0135_WYG_049-13a>¶
事聞孝宗又蠲租以盡旁郡及廣海賈榖四至不見甚¶
荒今公私俱竭預備榖不滿二萬官無所濟鄰郡鄰省¶
盡旱海賈路又絶無能民謀者且潮汀漳延流賊垂涎¶
兵無足恃柰何柰何郡司災奏上幸極力回斡如例全¶
免以活一方仍行鎮廵議處賑濟或割内帑之財布寛¶
大之恩以廣我君相恤災之恵至祝¶
　　　柬䆳翁¶
自公之出山中三致書想逹矣位太髙才猷太大跡太¶
<pb:KR4e0135_WYG_049-13b>¶
竒望太重皇上堯舜之聖望公弼成堯舜之治百心焉¶
羣邪害革國事日非名器日濫嵗計日虛民日窮士風¶
日以澆薄司府而下非魚肉其民則終日髙卧終嵗不¶
廵歴視民如子官如家者㡬人甚矣今之民之不幸也¶
近江之南大旱莆八月盡未雨井水石十餘錢北間又¶
澇何景也嚮跪門者流跡疎而情可念處亦宜輕新入¶
經綸莫大于是上下交徳業成元臣晉接都俞盛事抱¶
兹耿耿¶
<pb:KR4e0135_WYG_049-14a>¶
　　傳¶
　　　劉母葉一節傳¶
劉文斌甫妻葉氏字妙貞閩人宋節度使少藴之後貞¶
慎而習父伯賢母許氏擇以歸歸文斌文斌之劉為永¶
嘉著姓自宋秀山尉以誠避兵入閩居南津三徙嵩山¶
石井為石井人家故裕五世獨傳父處士回始生陽山¶
分教文端與文斌二人分教不嗣卒文斌又獨食生瘞¶
死賔祭之承與酬凡公私皆葉乎相政甫叙文斌不禄¶
<pb:KR4e0135_WYG_049-14b>¶
孤元興四嵗無期功强近為依官姓徳鄰可胥為䕶庇¶
憸狡伺釁以無利于劉葉深扄甘節里嫗無及見其靣¶
家之人與葉之叔季正色䦱門不踰閾授事而退雨晨¶
霜夜孤婺相慰藉以須其長教事事繩引不渝孤竟立¶
婦林婦梁婦陳及見孫曽之盛家循故以歿成化甲辰¶
嵗也夀七十六乙巳合文斌茶園以塟傳海江澄清洪¶
五孫龍鳯鶴鵬鷟鵠六曽孫曽逺逵普𤣥孫翼翼清世¶
揚也第進士選庶吉士為給事中有問學風節名元興¶
<pb:KR4e0135_WYG_049-15a>¶
贈清官君子謂葉能節立有孤之報贊曰¶
家人闗雎易詩具之矣啓國隆家女婦之化理丈夫為¶
烈者也而樹孤垂慶矢死亮節劉之續絶葉一轉移間¶
耳而匪石之心屹不可改乃家如故单族化而昌藩子¶
以孫恩贈給事中為時宦姓葉節行並韙祀劉一節給¶
事之父子為報者也傳以芳世云爾¶
　　贊¶
　　　丁補齋贊¶
<pb:KR4e0135_WYG_049-15b>¶
　丁補齋玉夫行古道未冠抗顔師席未室取進¶
　士與友皆長倍之賢予亦兄年以長質通理愧¶
　屈焉成化乙巳元日星變疏時事謫判逺州移¶
　倅郡再守州入為南儀制正郎擢副察使董學¶
　政南粤水禍甚酷孤同以他舟僅免予假力歸¶
　其喪述其傳以傳又二十年過潤同屬贊嗚呼¶
　贊乎哉贊曰¶
大雅弗作世風陸沉粤有斯人如玉如金考圖立象探¶
<pb:KR4e0135_WYG_049-16a>¶
賾索隠剿說浮辭痛兹一屏三聖㣲言四儒授受近述¶
逺稽月将日就言階及禍一落後収居貞委分造物為¶
逰民寄量移士趨載屬有易其東惟夀孔促我生弗辰¶
我成誰壊正色剛中以伏水恠¶
　　　方思道祖靖恵賛¶
蓑烟釣父襫雨耕夫兒孫典則族里型模寵辱無闗夷¶
險不二有諸我山澤之姿垂厥後廟廊之器噫是謂棠¶
陵之先方叔之裔¶
<pb:KR4e0135_WYG_049-16b>¶
　　　百嵗翁賛有序¶
夀萬嵗千嵗臣子祝頌之辭伐毛洗髄神仙者流皆寓¶
言幻說為道大蠧鍾離人百十二嵗洛中遺(缺/)¶
六嵗又不載致夀始末要之人生百嵗為期(缺/)　之詘¶
信有限為副固已鮮矣諸福以夀為首而本之(缺/)　徳¶
值世理亂又所謂遭也夫蒙難世(缺/)轉而(缺/)　長之運¶
故里荒凉林木春燕不能無寓目動心之感故夀貴於¶
徳而又貴於遭予於崑山得周夀誼翁一人為今僉憲¶
<pb:KR4e0135_WYG_049-17a>¶
君震五世祖生於宋長於元及見我國家載清中原之¶
盛夀百十有六嵗於倉州得毛閒翁公一人為今太子¶
太傅宗伯公之祖生永樂長洪熙歴𢎞治以老夀百嵗¶
皆世極而錫老之榮昌後之福亦大概近之然周生世¶
化之餘大物三易姓而始亨㑹寓目動心殆不能無也¶
公少且壮且老于我六聖重熈累洽之朝親見孫宫傅¶
公之大科顯秩子再被有恩命龍章下錫一處士而上¶
卿易衘子同日又被贈今曽孫被殊廕皆世誠少翁慎¶
<pb:KR4e0135_WYG_049-17b>¶
重持畏以隐名自終而義沮來奔祕不發又謹獨一事¶
處之厚尤難者推見至隠毛之後宜有今公孫友某賛¶
曰¶
居貞處順抱素含真飲咽元氣為時逸民躡影競塵途¶
軌紛錯退焉若蔵以樂其獨孤逰逺蹈寥廓輕鴻山懐¶
水臆箕潁之風徳時福基髙乃厚積孰是清門於焉以¶
立龍章下錫白衣上卿族里生色墓木知名謂命維新¶
謂物維故是為百嵗之翁宗伯之父宫傅之祖¶
<pb:KR4e0135_WYG_049-18a>¶
　　　賈樂菴賛(南塢少宰父/)¶
樸質真風醇龎孤尚烟牧雪樵檞衣蕙帳唐箕潁流晉¶
羲皇上瓶無宿舂甕有新醸酒隠神仙雲眠宰相窮以¶
益堅老而不杖寄樂境於野情酬大官於私養跡也飄¶
浮官曰漫浪感服紫以鞶金勞錫鳩而饋醤衛武高年¶
山濤洪量是為九十五翁樂菴之像¶
　　　仵竹居賛(主事瑜父/)¶
巧以琢瑕迺礱有璞有璞美在東嘘面雲嘯以風有電流¶
<pb:KR4e0135_WYG_049-18b>¶
迅雷藴隆掇士魁聮朝籍維勤乃功損以益征不盈數¶
常值計曹𣙜政孚乃革未尋拱誰仆之心多世縮疾乃¶
罹武之繩理所右謂生不辰既廼夀¶
　　　楊直庵賛(太師文敏公孫正郎易父/)¶
黄山之陽舊相所鄉以似以續載引而長有美直庵風¶
神皦厲帝曰汝賢職我外制天落之累留滯周南委心¶
長謝箕潁之間(叶/)皓首書淫强記博識翔售廣裒秘府¶
藏室遺聲逺調振響斯文拾遺有祖廣川有孫¶
<pb:KR4e0135_WYG_049-19a>¶
　　　周少㕘子賢賛¶
長抱脩榦壮猶方格礪節摛詞浩矣七澤言潜斯鱗言¶
舉斯翮雨沛雲歛兹山兹石¶
　　　純齋汝錫賛¶
有瑋者器有清者神長身勁格體素含真瑟是徒工玉¶
也弗售榮命甫新化及誰右曰維有子而又有孫繁祉¶
崇慶萃兹徳門¶
　　　陳閒夫賛(正郎九川父/)¶
<pb:KR4e0135_WYG_049-19b>¶
化速招尤棲卑負耻言賦歸來昨非今是許由一瓢元¶
亮䨇履息交絶逰大隠城市企嗣述於前良兾齊飛而¶
並峙授子一經季也先第草野朝銜蓽門珂里教孝與¶
忠為飛為止石表兮玉中緑衣兮黄裏樂伉儷兮期頤¶
寄丹青兮形似訪靈跡兮桃源納真風兮松梓¶
　　說¶
　　　世佩解¶
可吾仲子一蘭根植深而茅茁蚤翛然其長燁燁然其¶
<pb:KR4e0135_WYG_049-20a>¶
光清特秀發立百芳其下字取世化知化物而不知亦¶
化於物蘭化不芳故有是說也為易世佩佩無過於蘭¶
其芳擇也然曰一花曰葉佀薤而長根曰土斷續則叢¶
生本也曰赤節紫莖髙四五尺名蘭香草曰似澤蘭葉¶
光潤隂小紫則榦生本也蘭易辨尚無定從况善無定¶
在吾恐似者售而真者遺佩非所佩矣世言謝氏子弟¶
如蘭恐世佩未北靣屈平之蘭亦世佩所少也退之猗¶
蘭操為夫子作也曰不採而佩於蘭何傷子如不傷我¶
<pb:KR4e0135_WYG_049-20b>¶
不爾覯君子生不逢時其自守固如此世佩時矣擇而¶
守可易乎作世佩觧¶
　　　何承矩訓¶
彬陽之何予及聞董學及識司刑兩少宰公及友少宰¶
燕泉翁以及接承矩竊幸龜組之傳何尚之之世而文¶
獻為優公曰何以教吾仲方甚哉泉翁之無已于子也¶
方圓成象天主動以圓行也地主静以方止也動則無¶
息静則有常有常斯無息致道不能易也夫方不能舍¶
<pb:KR4e0135_WYG_049-21a>¶
矩猶圓之不能規故規矩方圓之至盡人之道作聖之¶
要歸也吾人舍聖人何法哉漢律厯志規圓生矩而梓¶
人斵圓必始於方方成而圓屬焉矩固所先事哉静而¶
正動而時是為内之方以為外之圓反是殆無取焉衞¶
州吁好兵荘公弗禁石碏曰教子當以義方元次山作¶
圓器其友謂曰吾聞惡圓之士寧方為皂不圓為卿柰¶
何作圓器以恱孺子吾恐次山之日入于圓也翁之承¶
矩命名固義方乎取抑亦惡圓乎寓承矩其自龔先世¶
<pb:KR4e0135_WYG_049-21b>¶
之榘矱循而上以承夫子之不踰矩静而正順利而動¶
故曰直方大不習無不利而聖人定以中正仁義主静¶
圓亦有所不廢而卒主於方終身由之聖學所以成始¶
而成終也何世學相成燕泉翁得李文正公日就所大¶
承矩問道于予氷寒青出抑無害師也作承矩訓¶
　　　夢竹字序¶
都尉京山侯崔公岱屏主方妊夢鳯止于庭化青牛意¶
麟也若産犢然化老僧短榦醜貌鬚覆口言忘之矣占¶
<pb:KR4e0135_WYG_049-22a>¶
者曰是無𦙍嗣之祥孔氏釋氏抱送者歟青牛老氏所¶
乗夀徴者歟娩之夕夢大竹類鳯根若首榦葉若趐視¶
之真鳳矣自西而來萬葉翔舞與鳯俱下止于屋占者¶
曰是無清則神大則化西晉位崔所也萬葉子孫衆多¶
之象者歟已而果男名鳳徴字以夢竹及是儀矩閑習¶
學専而成可待業且冠以見于予及之予曰異哉禮春¶
官以六夢占吉凶熊羆男子之祥而鳳麟又祥之大慧¶
生聖麟趾興振振公子帝主固麟種也昔者崔陵兄弟¶
<pb:KR4e0135_WYG_049-22b>¶
同日封拜稱二鳯連飛公兄弟殆然崔之鳯有種哉鳳¶
文羽麟仁獸竹君子才徳備特出等夷者也是而形又¶
是而化夢竹先屬之矣抑鸑鷟不逮九齡石麟豈先於¶
玉燕星精嶽氣鍾鉅人以樹勲伐現夢固多其不現夢¶
者亦不為少君子脩其實以符其夢竹之大非樂材簡¶
編材也發聖賢之藴而系其跡得跡斯得藴得藴斯得¶
心得心斯得性得性斯得節斯得時世有不假象而感¶
不依形而立不隨世而遷虚則靈中則正堅則定與時¶
<pb:KR4e0135_WYG_049-23a>¶
舒巻無處不宜竹之化将人中鳳麟東海之見五畤之¶
獲雖真胡取耶¶
　¶
　¶
　¶
　¶
　¶
　¶
<pb:KR4e0135_WYG_049-23b>¶
　¶
　¶
　¶
　¶
　¶
　¶
　¶
　見素續集巻十二¶
